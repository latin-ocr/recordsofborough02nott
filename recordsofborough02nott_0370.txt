342 RECORDS OF THE BOROUGH OF NOTTINGHAM. [1484

Dioecesis‚ nuper nobis fuit intimatum, quod cum ipsi Major et
Burgenses quasdam evidentias antiquas Communitati ejusdem villae
de Notyngham opportunas, ut asseruerunt, et pertinentes [habeant],
cum et de quibus dictos Majorern et Burgenses in diversis partibus
et locis longe distantibus fidem facere oporteret, dictas evidentias
originales tum propter timorem consumptionis amissionisque earum-
dem, tum propter alios diversos et adversos casus qui quidem accidere
frequenter possunt multipliciter verentur et formidant: quare a nobis
in villa de Notyngham praedicta per praefatos Majorem et Burgenses
cum instantia non modica petitum fuit humiliterque supplicatum,
quatinus, praemissis consideratis memoratas evidentias nobis prae-
sentatas inspicere et examinare curaremus, et, si ipsas evidentias non
vitiatas neque in aliqua parte suspectas reperiremus, easdem publicari
et per Notarium Publicum subscriptum transsumi, exemplari ac in
transsumptum et in publicam formam redigi facere, ulteriusque
statuere et decernere dignaremur, ut hujusmodi transsumpto in
publicam formam redacto, sicuti praedictis evidentiis originalibus,
plena fides adhiberi valeat ubilibet in agendis. Quarum quidem
evidentiarum veri tenores sequuntur et sunt tales:

1‘Omnibus Christi fidelibus hoc scriptum visuris vel audituris,
Willelmus la Corner, de Notyngham‚ salutem in Domino. Noveritis
me, pro salute animae meae, dedisse, concessisse et hac praesenti
carta mea confirmasse Deo et Ecclesiae Beatae Mariae de Shelford et
Canonicis ibidem Deo servientibus, in liberam et perpetuam elemos-
inam, totum assartum meum in territorio de Baseford, scilieet, illud
assartum, quod jacet inter assartum quod fuit Hugonis de Bel versus
aquilonem, et Boscum de Algesthorp versus austrum, et jacet juxta
Brucetum Notyngham' versus occidentem, curn omnibus pertinentiis
suis, libertatibus et aysiamentis, sine aliquo retenimento: tenendum et
habendum praefatis Canonicis et eorum successoribus libere, quiete,
pacifice et integre imperpetuum, faciendo inde capitalibus dominis
feodi servitium debitum et consuetum, videlicet, Domino Regi quatuor
solidos et septem denarios, medietatem ad Pascha et aliam medietatem
ad festum Sancti Michaelis; et etiam Domino Johanni Cokfeld pro
eodem assarto unam libram piperis ad festum Sancti Botulphi; et
Roberto Orreby unam libram piperis ad eundem terminum pro
omni servitio saeculari, exactione et demando. Ego vero praedictus

¹ There. is another copy of this deed bishop Gifsard’s Award of A.D. 12703
preserved, together with a copy of Arch- no. 4529. See vol. i.‚ page 52, note Ι.

