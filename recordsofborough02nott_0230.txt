202 RECORDs OF THE BOROUGH OF NOTTINGHAM. [1448

nostri, heredum et successorum nostrorum, ad pacem infra eandem
villam et libertatem et procinctus ejusdem villae prout se extendunt
vel utuntur, exceptis prae-exceptis, conservandam imperpetuumÍ¾ et
quod septem Aldermanni illi, sex, quinque, quatuor et tres illorum
(quorum Majorem villae illius pro tempore existentem unum prae-
sentem esse volumus), plenam habeant potestatem et auctoritatem ad
inquirenda, audienda et terminanda tam omnimodas felonias, murdra,
transgressiones et mesprisiones, quam omnimoda alia causas, querelas,
contemptus et malefacta, ac cetera quaecumque, quae ad aliquos
Justitiarios Pacis infra regnum nostrum Angliae pertinent seu per-
tinere poterunt seu debebunt in futurum ad audiendum, inquirendum
et terminandum, vel quovis modo corrigendum, infra eandem villam
ac libertatem et procinctus ejusdem prout se extendunt vel utuntur,
exceptis prae-exceptis, qualitercumque contingentia seu emergentia,
necnon correctionem et punitionem eorundem, adeo plene et integre
sicut Custodes Pacis et Justitiarii ad felonias, transgressiones et alia
malefacta audienda [et] determinanda assignati et assignandi, ac
Justitiarii Servient[i]um, Laboratorum et aliorum Artificiorum in
Comitatu Notyngham' seu alibi infra regnum nostrum Angliae extra
villam et libertatem praedictas habent seu habebunt qualitercumque
in futurum.

Concessimus insuper, ex mero motu et certa scientia nostris prae-
dictis, pro nobis, heredibus et successoribus nostris praedictis, eisdem
Burgensibus villae praedictae, ac heredibus et successoribus suis
imperpetuum, quod ipsi imperpetuum habeant omnimoda fines, exitus
forisfactos, et amerciamenta coram aliquibus Aldermannis et Majore
ejusdem villae et Custodibus Pacis, seu ratione Justitiariae Pacis
ibidem, facta vel fienda, forisfacta seu forisfienda, aut ratione hujus-
modi Justitiariae Pacis ibidem infra eandem villam ac libertatem et
procinctus ejusdem villae prout se extendunt vel utuntur, exceptis
prae-exceptis qualitercumque provenientia, per ministros suos pro-
prios levanda et percipienda, in auxilium et supportationem grandium
onerum eidem villae in dies incumbentium aut in eadem conting-
entium et emergentium. Et quod praedicti nunc Burgenses ejusdem
villae Notyngham', eorumque heredes et successores imperpetuum,
habeant forisfacturam omnium victualium infra villam et procinctus
illos per legem Angliae qualitercumque forisfiendarum3 videlicet,
panis, vini et cervisiae, ac aliorum victualium quorumcumque, quae
ad mercandisas non pertinent.

