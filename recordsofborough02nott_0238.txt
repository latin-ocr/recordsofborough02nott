210 RECORDS OF THE BOROUGH OF NOTTINGHAM. [1452

duximus procedendum, quin immo remissionis hujusmodi ac perdon-
ationis nostrae largitionem et gratiam adventui sacrae diei Parasceves,
videlicet, septimae diei Aprilis ultimo praeteritae, decrevimus reserv-
andam, ut ea quidem die remissionis et indulgentiae nostrae largitatem
impertiremur, qua Redemptor nostri amplissimum et inaestimabile
Suae miserationis et indulgentiae beneficium universo humano generi,
miro quodam et ineffabili liberalitatis et munificentiae suae modo,
decreverat largiendum.

Horum igitur pia et religiosa consideratione permoti, ob Dei
reverentiam, gloriosissimaeque Virginis, Genetricis Suae, Mariae,—in
cujus laudem et honorem collegiorum nostrorum fundationes erex-
imus, et in quam, post Deum, totam spem nostram praefiximus,—ac
praedictae diei Parasceves universo generi humano specialiter vener-
andae, ipsius Redemptoris nostri, quatenus sufficimus et valemus,
exemplum imitari volentes, de gratia nostra speciali et ex certa
scientia et mero motu nostris dicto die Parasceves perdonandas
censuimus remittendas et relaxandas, ac in praesenti perdonandas
censemus remittendas et relaxandas, necnon per praesentes per-
donamus, remittimus et relaxamus Majori et Burgensibus villae
Notyngham’‚ seu quibuscumque aliis nominibus censeantur, omni-
modas transgressiones, offensas, mesprisiones, contemptus et impetit-
iones per ipsos Majorem ct Burgenses ante dictum diem Parasceves
contra formam Statutorum de Liberatis Pannorum et Capiciorum
factas sive perpetratas, unde punitio caderet in finem et redemp-
tionem, aut in alias poenas pecuniarias, seu imprisonamenta‚ Statutis
praedictis non obstantibus.

Et insuper, ex motu et scientia nostris praedictis, perdonavimus,
remisimus et relaxavimus eisdem Majori et Burgensibus sectam pacis
nostrae, quae ad nos versus ipsos pertinet, pro omnimodis prodition-
ibus, murdris, raptibus mulierum, rebellionibus, insurrectionibus, fel—
oniis, conspirationibus, cambipartiis, manutenentiis et imbraciariis, ac
aliis transgressionibus, offensis, negligentiis, extortionibus, mespris-
ionibus, ignorantiis, contemptibus, forisfacturis et deceptionibus per
ipsos Majorem ct Burgenses qualitercumque factis sive perpetratis;
ac etiam utlagaria, si quae in ipsos Majorem et Burgenses hiis occas-
ionibus, seu earum aliqua, fuerint promulgata, et firmam pacem
nostram eis inde concedimus: ita tamen, quod stent recto in Curia
nostra si quis versus eos loqui voluerit de praemissis, vel aliquo
praemissorum.

